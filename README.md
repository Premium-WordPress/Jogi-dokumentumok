# Jogi dokumentumok

Itt találhatóak a mindenkor aktuális jogi dokumentumok és azok előző verziói. Így az egyes változtatások nyomonkövetése, visszaellenőrzése is egyszerűbb.

**Elérhető dokumentumok:**
- Általános Szerződési Feltételek
- Vállalkozási Keretszerződés

## Verziószám

A verziószám két részből áll:

1. Az első szám határozza meg a főverziót. Minden olyan módosítás, ami a meglévő feltételeket, adatokat, meghatározásokat módosítja, egy új főverziót kap.
2. A második szám határozza meg az adott főverzió javításait. Minden stilisztikai, elrendezésbeli, helyesírás és egyéb javítás ide tartozik, ami nem módosít a dokumentumok jelentésén, értelmezésén és a feltételek meghatározásán, érvényességén. Új főverzió esetén ez a szám nullázódik, tehát mindig az adott főverzióra vonatkozik.

## Utolsó frissítés

Az utolsó frissítés dátuma minden esetben a dokumentumok tartalmi módosításaira vonatkozik, tehát a stilisztikai, megjelenésbeli és egyéb kis hibajavítások esetén nem frissül. A dátum azt az állapotot mutatja, amikor a szerződés lényegi elemei utoljára módosultak, azaz a főverzió frissülésével megegyező dátumot.

## Jogi dokumentumok formátumai

A jogi dokumentumok három formátumban készülnek:
- A dokumentumok eredetileg .md, azaz Markdown formátumban készülnek, mely egy egyszerűsített szemantikus szerkesztői nyelv egyszerű szöveg formában elmentve.
- Az .md formátumból generált .pdf, azaz Portable Document Format formátum, mely egy platform és felbontás független, kifejezetten dokumentumok (képek, szövegek, ábrák) tárolására alkalmas fájlformátum. A jogi dokumentumok ebben a formában érhetők el és tölthetők le a weboldalon.
- Az .md formátumból egy HTML fájl is készül, ami a webes formázásokat tartalmazza, így teszi alkalmassá, hogy a weboldalon is közzé legyenek téve a dokumentumok a hozzájuk kapcsolódó menüpontok alatt.

A Markdown és Portable Document Format konvertálásához a következő online szolgáltatást használjuk:
https://www.markdowntopdf.com/

## Változtatások:

### 15.0

**Kiadás dátuma: 2025-01-31**

ÁSZF

- A 14.) pont átnevezése, átstruktúrálása.
- Indexálás hozzáadása a 14.) ponthoz.

### 14.1

**Kiadás dátuma: 2024-12-17**

VKSZ

- A verziószám törölve lett a dokumentumból, mert már globális a verziószám, nem adott dokumentumra vonatkozik.

EGYÉB

- Elérhető dokumentumok kiegészítése a VKSz-szel.

### 14.0

**Kiadás dátuma: 2024-12-17**

VKSZ

- A Vállalkozási Keretszerződés nem módosított, 2.0 verziójának a hozzáadása ehhez a repo-hoz.

### 13.2

**Kiadás dátuma: 2024-12-17**

EGYÉB

- A verziószám törölve lett a dokumentumból, mert már globális a verziószám, nem adott dokumentumra vonatkozik.

### 13.1

**Kiadás dátuma: 2024-12-17**

EGYÉB

- Fájlnevek módosítása. A premiumwp előtag lett hozzáadva minden dokumentum fájlhoz.

### 13.0

**Kiadás dátuma: 2024-12-16**

ÁSZF

- Minden főpont számozást kapott.
- Tartalmi egységek újrarendezése, átstruktúrálása.
- Pontosítás az egyes pontoknál, hogy melyik szolgáltatásra vonatkoznak.
- A "Professzionális WordPress honlapkezelés" és "Prémium WordPress honlapszolgáltatás" alapszolgáltatásainak a javítása, aktualizálása.
- Fizetési gyakoriságok kiegészítése, pontosítása.
- Kisebb stilisztikai és helyesírási hibák javítása.

EGYÉB

- Az Általános Szerződési Feltételek repo átalakult az összes jogi dokumentum kezelésére szolgáló repo-vá. Így új URL-t is kapott.
- A változások beírása a README.md fájlba.
- A .gitignore fájl módosítása.
- A dokumentumok új mappa struktúrába lettek rendezve.

### 12.0

- A szolgáltatások (Prémium WordPress honlapszolgáltatás és Professzionális WordPress honlapkezelés) specializálása.
- Szinkronizálás az egyéni vállalkozáshoz létrehozott ÁSzF tartalmával.
- Díjbekérőkre vonatkozó utalások törlése.
- Forgalom számolás törlése.
- Fizetési módok átírása, mivel csak átutalásos számla van már.
- A Szolgáltatás díjköteles időszakának a kezdete lett módosítva.

### 11.0

- Székhely módosítása.

### 10.1

- PDF fájl konvertálás elmaradásának a pótlása.

### 10.0

- Közvetített szolgáltatások rész hozzáadása.
- Google Analytics mérés törlése.
- Closte szolgáltató forgalom mérésének a hozzáadása.
- Dokumentáció kibővítése a formátumok és konvertálás leírásával.

### 9.1

- PDF fájl frissítése.

### 9.0

- Szolgáltató székhely módosítása.
- Szolgáltatások részletesebb és pontosabb meghatározása. A honlapszolgáltatás és honlap kezelés különválasztása.
- Linkek javítása.
- Kisebb stilisztikai javítások.

### 8.1

- Karakter kódolás javítása a teljes szövegben.

### 8.0

- Cégadatok frissítése.
- Karakter javítások a szövegben.

### 7.0

- Installációk mérési mószereinek a kibővítése és részletezése.
- Kisebb stilisztikai módosítások.

### 6.0

- Fizetési módok hozzáadása.

### 5.0

- A számla vagy díjbekérő kiállításának a napja megváltozott 9 napról 15 napra.
- A korlátozás időszakára vonatkozó kártérítési igény tisztázása.

### 4.0

- A honlapok és/vagy installációk továbbértékesítésének (harmadik félnek) a szabályozása.

### 3.0

- Az eddig a megrendelés leadásánál szereplő kötelező tájékoztatás - az elektronikus úton és a távollevők között megkötött szerződésről - átkerült ide, az Általános Szerződési Feltételekbe.

### 2.2

- Verzió frissítése a szerződésben.

### 2.1

- Szerződés formázása.
- Utolsó frissítés értelmezés leírása a README.md fájlban.

### 2.0

- Javítás a szerződésben nem részletezett kérdésekre vontakozóan.
- "Szolgáltatói garancia" javítása "Szolgáltatási- és árgarancia"-ra.
- Előfizető által feltöltött és közzétett tartalmakra vonatkozó jogkör egyértelműbb meghatározása.
- A domain DNS kezelésének átadására vonatkozó tulajdonjogi eset tisztázása.
- Garantált rendelkezésreállásra vonatkozó leírás kiegészítése, illetve Előfizető felmondási jogának könnyítése, amennyiben a rendelkezésreállás nem teljesül Szolgáltató oldaláról.
- Szolgáltatás korlátozására vonatkozó értesítési kötelezettségek kibővítése Előfizető érdekében.
- Fietési feltételek kiegészítése a Szolgáltatási díj gyakoriságának a megválasztási lehetőségével.
- Számla és díjbekérő együttes és következetes használata a szerződésben.
- Szolgáltatással kapcsolatos árváltozások érvényesítésére vonatkozó feltételek leírása.
- Felmondási szándék indokolatlan esetére vonatkozó jog meghatározása Előfizető érdekében.
- Felmondás és átadás esetén az átadásra kerülő szoftverekre vonatkozó működési garancia vállalása.
- Díjvisszafizetés mértékének arányosítása az adott előfizetéshez, fix díj helyett.
- ÁSZF megváltozásának értesítési felületeinek a pontosítása.
- ÁSZF megváltozásának érvényességére vonatkozó leírás.
- ÁSZF megváltozásának esetére vonatkozó felmondási jog kibővítése Előfizető érdekében.

### 1.0

- Általános Szerződési Feltételek hozzáadása.
