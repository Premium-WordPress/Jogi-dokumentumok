Általános Szerződési Feltételek
UTOLSÓ FRISSÍTÉS: 2016.05.30.

A szerződés a távollevők között kötött szerződésekről szóló 1999. (II.5.) Kormányrendelet hatálya alá tartozik.

Előfizető a Megrendelés leadásával elismeri, hogy az itt leírt Általános Szerződési Feltételeket elolvasta, megértette és annak minden pontját elfogadja és betartja.

Előfizető a Megrendelés leadásával elismeri, hogy betöltötte 18. életkorát.

Jelen szerződésben nem részletezett kérdésekben, illetve vitás esetekben a Ptk. szabályozásai, valamint a Kaposvári Városi Bíróság illetékes.

Szolgáltató

Álomvilág Kft.
Székhely: 7400 Kaposvár, Kinizsi ltp. 38. 1/4
Adószám: 13195869-2-14
Cégjegyzékszám: 14-09-305731 – Bejegyezve a Somogy Megyei Bíróság mint Cégbíróság által

Kapcsolattartó

Ambrus Péter – teljeskörű ügyintézés Telefon: +36 70 209 3432
Email: ugyfelszolgalat@premiumwp.hu Skype: surbma

Honlapszolgáltatás

A Prémium WordPress honlapszolgáltatás a következő alapszolgáltatásokat tartalmazza minden esetben:

- Tárhely, adatbázis és a szükséges technikai háttér biztosítása - Domain DNS kezelés
- Napi biztonsági adatmentés
- WordPress alaprendszer telepítése és alap beállítása
- WordPress alaprendszer frissítése
- Ingyenes és Prémium WordPress sablonok telepítése és biztosítása
- Ingyenes és Prémium WordPress sablonok frissítése
- Ingyenes és Prémium WordPress bővítmények telepítése és biztosítása - Ingyenes és Prémium WordPress bővítmények frissítése
- Bizonyos bővítmények alap beállítása, konfigurálása
- Biztonsági beállítások
- Kapcsolat űrlap létrehozása
- Keresőoptimalizálási alap beállítások
- Demó tartalom feltöltése
- Demó menüszerkezet kialakítása

Az egyes szolgáltatások bővebb leírása a következő linken olvasható el: http://premiumwp.hu/szolgaltatasok/

A különböző Csomagokban további extra Szolgáltatások is vannak, amiket az adott Csomag leírásánál lehet megtalálni. Ezek az extra Szolgáltatások mindig az adott Csomagra vonatkoznak.

A Szolgáltatások változtatásának jogát Szolgáltató fenntartja a Szolgáltatói garancia keretein belül.

Használat és felhasználási jog

A Szolgáltatáshoz kapcsolódó minden szoftver használati jog tulajdonosa a Szolgáltató. Előfizető a Szolgáltatás bérlésével a kifizetett időtartamra teljeskörű használati jogot kap minden szoftverre, amely része a Szolgáltatásnak.

Előfizető minden honlap installációhoz Adminisztrátor szerepköri jogosultságot kap. Az Adminisztrátor szerepkörhöz tartozó alap jogosultságok listáját a WordPress hivatalos leírásában lehet megtalálni: http://codex.wordpress.org/Roles_and_Capabilities#Administrator

Előfizető a honlaphoz tartozó adminisztrációs felülethez kap hozzáférést, a szerverhez és adatbázishoz nincs semmilyen jogosultságú hozzáférése.

A honlapon az Előfizető által közzétett tartalomra Szolgáltató nem tart igényt és nem vállal felelősséget. Előfizető bármikor jogosult a tartalmak exportálására, amit a honlap admin felületén tud elvégezni a WordPress alaprendszer által biztosított exportálási funkció segítségével.

Fair használat

Szolgáltató egyes csomagokhoz korlátlan tárhely használatot engedélyez a “fair használat” elve mellett. A “fair használat” előfeltételezi, hogy Előfizető csak a weboldalához feltétlen szükséges méretű és mennyiségű média fájlokat tölt fel a tárhelyre. Szolgáltató csak a meghatározott kiterjesztésű és maximális méretű fájlok feltöltését engedélyezi.

Szolgáltató fenntartja a jogot, hogy a “fair használatot” egyoldalúan bírálja el és korlátozza minden egyes weboldal esetén.

Domain DNS kezelés

Szolgáltató vállalja a szolgáltatáshoz kapcsolt domainek DNS kezelését, melyet az előfizetési díj tartalmaz. Előfizető az Előfizetés időtartamára átadja a domainhez tartozó DNS kezelés jogosultságát Szolgáltatónak.

Amennyiben Előfizető saját maga vagy egy harmadik fél által kezeli az Előfizetéshez tartozó domaint, úgy a domain névszervereit átírja a Szolgáltató által megadott névszerverekre.

Szolgáltató nem tart igényt a domain tulajdonjogára, az minden esetben Előfizető birtokában marad.

Az Előfizetés bárminemű megszűnése esetén Előfizető köteles visszavenni a domain DNS kezelését. Szolgáltató ezután nem vállalja a domain DNS kezelését. Az ilyen jellegű munkák után Szolgáltató az aktuális óradíj alapján számláz Előfizetőnek.

Karbantartás és rendelkezésre állás

A Szolgáltató éves garantált rendelkezésre állása: 99%

Szolgáltató jogosult karbantartás miatt szüneteltetni a szolgáltatást. Amennyiben a karbantartási idő 1 óránál tovább tart, erről a Szolgáltatáshoz tartozó weboldalon, a közösségi csatornákon, valamint email-ben köteles tájékoztatni Előfizetőt legalább a tervezett karbantartás előtt 3 nappal. A karbantartásokból adódó üzemszünet azonban nem haladhatja meg a havi 3 órát. Ezen karbantartási időszakok nem számítanak be a rendelkezésre állás számításába.

Tartalom és tevékenység korlátozása

Szolgáltató fenntartja magának a jogot, hogy a Szolgáltatást korlátozza, amennyiben Előfizető nem rendeltetésszerűen használja Szolgáltató által nyújtott lehetőségeket. Kiemelten ilyen eseteknek tekintjük a következőket:

- illegális, szerzői jogokat sértő adatok bármilyen formában történő elhelyezése
- kéretlen (SPAM) levelek küldése
- reklámkicserélő (banner) szolgáltatások üzemeltetése
- látogatásnövelő (backdoor) robot programok használata
- legális vagy illegális felnőtt tartalmú oldalak elhelyezése
- bármilyen más jogszabályt sértő adatok elhelyezése és honlapon való forgalmazása
- tartalom célja kárt okozni és/vagy a gyűlöletre való felbujtás, vagy a tartalom egyértelműen rágalmazó vagy becsületsértő

A korlátozás időtartama alatt Előfizető díjjóváírásban nem részesül!

A végleges döntés a tartalmak elbírálásával kapcsolatban csak és kizárólag a Szolgáltató joga. Előfizető teljes jogosultságot kap a tartalom minden nemű kezelésében, szerkesztésében és módosításában. Az oldal tartalmáért csak és kizárólag Előfizető felel. Amennyiben Előfizető az említett témákban tesz fel tartalmat vagy ilyen témájú tartalomra mutató linket, úgy jogunkban áll azt törölni figyelmeztetés nélkül, illetve jogunkban áll akár a Szolgáltatást is megszüntetni vagy korlátozni.

Szolgáltató ugyanakkor kijelenti, hogy nem képes naprakészen felügyelni Előfizető által feltöltött adatokat, valamint Előfizető elfogadja, hogy az általa feltöltött illegális adattárolásokból és az általa indított kéretlen levelek küldéséből felmerülő vitákban teljes felelősséget vállal és Szolgáltatót nem terheli felelősség a fent említett kérdésekben.

Adatforgalom korlátozása

Előfizető tudomásul veszi, hogy Szolgáltató korlátozhatja Előfizető Szolgáltatását, amennyiben Előfizetőhöz tartozó honlap(ok) adatforgalma veszélyeztetheti a szerveren tárolt többi előfizetőnek nyújtott szolgáltatás minőségét. A korlátozásról Szolgáltatónak kötelessége írásban figyelmeztetni Előfizetőt. Abban az esetben, ha Szolgáltató és Előfizető között nem születik megállapodás, Szolgáltató minden további figyelmeztetés nélkül felmondhatja a Szolgáltatást.

Forgalom számolása

Szolgáltató a honlapokat a Google Analytics által biztosított analitikai szoftverrel méri. A mérési módszer egy harmadik szolgáltató által történik, melynek helyességéért Szolgáltató nem vállal felelősséget. A mérési módszer egyége az Egyedi oldalmegtekintések.

Egyedi oldalmektekintések: Az Egyedi oldalmegtekintések mutató azoknak a munkameneteknek a számát jelzi, amelyek során az adott oldalt legalább egyszer megtekintették. A rendszer minden egyes oldal-URL + oldalcím kombinációt egyedi oldalmegtekintésnek számol.

A Szolgáltató által elhelyezett mérőkódhoz tartozó adminisztrációs felülethez Szolgáltató nem ad hozzáférést az Előfizetőnek. Szolgáltató lehetőséget ad Előfizetőnek, hogy a saját Google Analytics mérőkódját elhelyezze a weboldalán, amivel ellenőrizni tudja a Szolgáltató által közölt mérés helyességét.

Számlázás

Szolgáltató a díjbekérőket és számlákat elektronikus úton állítja ki a törvényi előírásoknak megfelelően. Előfizető a megrendelés leadásával beleegyezését adja Szolgáltatónak, hogy részére elektronikus számlát állítson ki.

Fizetési feltételek

A Megrendelés leadásával Előfizető végérvényesen elfogadja az Általános Szerződési Feltételeket.

A Megrendelés elektronikus úton megkötött szerződésnek minősül, amely fizetési kötelezettséggel jár, és amelyre az elektronikus kereskedelmi szolgáltatások, valamint az információs társadalommal összefüggő szolgáltatások egyes kérdéseiről szóló 2001. évi CVIII. törvény 5. és 6. §-ában foglaltak megfelelően irányadóak. A szerződés a távollevők között kötött szerződésekről szóló 1999. (II.5.) Kormányrendelet hatálya alá tartozik.

A Szolgáltatás díja egy ismétlődő (éves vagy havi) díj, amely a honlap aktiválásának a napjától kerül felszámolásra. A Szolgáltatás ismétlődő (éves vagy havi) díja a Szolgáltatáshoz kapcsolódó szoftverek használati jogát és a honlaphoz kapcsolódó tárhely és egyéb webes szolgáltatásokat tartalmazza. A domain regisztráció és fenntartás NEM része a Szolgáltatásnak, ezért a domain regisztrációjának, illetve átregisztrációjának tényleges dátumától független.

Szolgáltató az Előfizetés érvényességi idejének a lejárata előtt maximum 9 nappal számlát vagy díjbekérőt bocsát ki Előfizető részére a megrendelt szolgáltatásokról. Előfizető a számla vagy díjbekérő összegét a számlán vagy díjbekérőn megjelölt fizetési határidő lejártáig köteles Szolgáltató részére befizetni.

Amennyiben Előfizető a számla összegét a számlán feltüntetett fizetési határidő lejártáig nem fizeti be, késedelmi kamatot köteles fizetni. A késedelmi kamat összege a fennálló tartozás összege után a Ptk. szerint meghatározott éves késedelmi kamatlábbal a késedelem napjaira kiszámított összeg, 360 napos évet alapul véve.

Amennyiben Előfizető fizetési késedelembe esik, úgy Szolgáltató előzetes felszólítás után korlátozhatja a szolgáltatások körét. Abban az esetben, ha a fizetési késedelem eléri a 30 napot, Szolgáltató egyoldalúan felmondhatja Előfizető szerződését.

A korlátozás időtartamára Előfizetőt díjjóváírás nem illeti meg.

Amennyiben Előfizető számlatartozása meghaladja az utolsónak kiállított számla kifizetési határidejét, úgy Szolgáltató fenntartja magának a jogot, hogy a szolgáltatások korlátozásán túl akár a számla kiegyenlítéséig felfüggessze szolgáltatásait Előfizetővel szemben.

Szolgáltatási- és árgarancia

Szolgáltató garantálja, hogy a Megrendelés leadásának napján elérhető hivatalos árak és vállalt Szolgáltatások a Megrendelés leadásának napjától számított egy évig aktuálisak lesznek a Megrendelőnek.

Az alap Szolgáltatások változtatásáról és a Szolgáltatáshoz kapcsolódó további szolgáltatások árváltoztatásáról Szolgáltató minden esetben a Szolgáltatáshoz tartozó weboldalon, a közösségi csatornákon, valamint email-ben tájékoztatja az Előfizetőket.

Szerződés felmondása és visszafizetés

Abban az esetben, ha Előfizető a szerződést felmondja, köteles az aktuális időszak díját a szerződésben foglaltak szerint egy összegben a Szolgáltató részére kifizetni. Amennyiben az aktuális időszak már kiegyenlítésre került és az Előfizető a kifizetett időtartam lejárta előtt kívánja felmondani a szerződést, Szolgáltató a fennmaradt napok után nem köteles elszámolni. A kifizetett időszak végéig Előfizető szabadon használhatja a Szolgáltatást. A kifizetett időszak lejárta után a Szolgáltatás megszűnik.

Előfizető köteles felmondási szándékát minimum 14 nappal előre írásban vagy elektronikus úton email-ben jelezni a Szolgáltatónak.

A Szolgáltatás felmondása esetén Előfizető kérheti az eddig kialakított honlap vagy installáció teljeskörű átadását, ami tartalmazza a honlaphoz vagy installációhoz tartozó fájlrendszert (WordPress alaprendszer, bővítmények, sablon, média fájlok) és adatbázist. Szolgáltató fenntartja a jogot, hogy az általa készített és/vagy a Szolgáltatáshoz speciálisan kapcsolódó bizonyos szoftverek átadását megtagadja. Az átadott fájlok és adatbázis a honlap vagy installáció éppen aktuális állapotát tartalmazza a legfrissebb verziókkal. A prémium bővítményekhez és sablonhoz tartozó licenszeket nem tartalmazza. A WordPress rendszer, bővítmények és sablon további frissítéseit és a prémium bővítményekhez és sablonhoz tartozó licenszeket továbbiakban Előfizetőnek kell kezelnie, Szolgáltató a Szolgáltatás felmondása után nem vállal semmilyen kezelést és felelősséget. A honlap vagy installáció átadása egyszeri díjhoz kötött szolgáltatás, amit minden esetben Szolgáltató határoz meg és publikál a Prémium WordPress honlapszolgáltatáshoz tartozó hivatalos weboldalán. Ezt a publikus árat Szolgáltató és Előfizető közös megállapodással felülbírálhatja és egyedileg meghatározhatja. A honlap vagy installáció átadásának a díját Előfizetőnek minden esetben előre kell kifizetnie.

Amennyiben Szolgáltató a Szerződésben vállalt minőségi kritériumoknak vagy a garantált rendelkezésre állásnak nem tesz eleget, úgy díjvisszafizetésre köteles. A díjvisszafizetés mértéke óránként nettó 100 Ft, azonban a díjvisszafizetés mértéke egy hónapra vonatkozóan nem haladhatja meg az egy havi díjat.

A minőségi kritériumok kizárólag Szolgáltató felügyelete alatt lévő szolgáltatásokra vonatkoznak.

Védjegyek és szerzői jogok

Előfizető garantálja, hogy megvan minden joga az oldalán használt bármely védjegy vagy tartalom használatához.

Előfizető garantálja, hogy a közzétett tartalom nem sérti harmadik fél szerzői jogát vagy szabadalmát.

A szerződés megváltoztatása és az erre vonatkozó jogi hatáskör

Az itt közzétett szerződési feltételek változtatási jogát fenntartjuk. A megváltoztatott Általános Szerződési Feltételeket Előfizető teljeskörűen elfogadja a Szolgáltatás további használatával.

Az Általános Szerződési Feltételek tartalmának a megváltozásáról a Szolgáltatáshoz tartozó weboldalon, a közösségi csatornákon, valamint email-ben adunk értesítést, illetve a megváltozott és aktuális tartalmat ezen a weboldalon lehet mindig elolvasni.

Az Általános Szerződési Feltételek változásai új megrendelés esetén azonnal érvényesek, meglévő Előfizetőknél a frissítés dátumától számítva 30 napon belül lesznek érvényesek, amennyiben Előfizető nem jelzi írásban panaszát, észrevételét.

Adatkezelés és adatbiztonság

Szolgáltató a tudomására jutott adatokat, információkat bizalmasan kezeli, s azokat – a kifejezett jogszabályi kötelezés esetét kivéve – harmadik személynek nem adja ki. Minden információt, melyet az Előfizető ad meg, a Szolgáltatással kapcsolatban használunk fel.
